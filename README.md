# Проект по СДП, тема 1: LZW компресиране

В този файл се съдържат някои бележки за реализацията на проекта.
Проектът е достъпен и на: https://github.com/haydushki-fmi/lzw-compression

## Изпълнение на проекта

Тъй като към момента на предаване на заданието не е реализиран потребителски интерфейс, работата на приложението е демонстрирана в няколко примерни функции, намиращи се в `src/engine/Engine.cpp`. В тези функции има зададени константни примерни данни, които проверяващият може да промени преди изпълнение на програмата.

Забележка: "Hello world!" е нарочно оставено все още там - показва, че всичко е минало успешно.

## Обща структура

Проектът е разделен на няколко основни части:
 - компресираща част - в нея е имплементиран LZW алгорътъмът, като тя се занимава само и единствено с четене/писане на компресирани/декомпресирани данни;
 - архивираща част - отговаря за записването на информацията за даден архив - какви файлове има в него, колко са големи и т.н. Отговаря за четенето и записването на файлове на диска. Използва червено-черно дърво като структура от данни, в която да се съхранява информацията;
 - „двигателна“ част - състои се от клас Engine, който отговаря за взаимодействието с потребителя - четене на вход и пр.

 Класовете в приложението са документирани, като при нужда може да се генерира документация чрез *doxygen*.
 
 Кодът е проектиран, така че да позволява лесна смяна на използваните структури от данни, като например да се ползва std::set или пък реализираното Red-Black tree при обработката на информацията в архив.

## Тестване

Работата на приложението е проверена чрез съвкупност от ръчно и автоматично тестване. За реализираните структури от данни и алгоритми са направени unit-тестове. При ръчното тестване са използвани различни примери, които да покажат работата на програмата.
Примери от ръчното тестване:

- Как се държи приложението при подадени файлове за архивиране извън директорията на изпълнение на програмата;
- Как се държи приложението при подадени файлове за архивиране вътре в директорията на изпълнение на програмата;
- Съвкупност от горните две;
- Подаване на различни файлови формати:

    - обикновени текстови;
    - изображения;
    - файлове от други програми.

    В тези случаи се проверява при компресиране и последващо декомпресиране дали съответния файл „се отваря“ от дадената проргама – дали дадено изображение е запазило структурата си, дали с декомпресираният файл може да се работи в конкретната програма и т.н.
